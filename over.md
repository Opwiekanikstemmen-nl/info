---
layout: default
---

# Over

**Op wie ga jij stemmen tijdens de Tweede Kamerverkiezingen? Je kunt uit honderden kandidaten kiezen van 26 partijen, maar je hebt maar één stem voor de kandidaat die jou mag gaan vertegenwoordigen. Er is één kandidaat die beter bij jou past. Er is één kandidaat die jouw stem het beste kan vertegenwoordigen in de Tweede Kamer. Met opwiekanikstemmen.nl kies je in vier clicks _jouw_ kandidaat.**

## Wat is opwiekanikstemmen.nl?

Opwiekanikstemmen.nl beantwoordt één simpele vraag: op wie kan ik stemmen bij de komende Tweede Kamerverkiezingen van 22 november 2023?

Er doen deze verkiezingen honderden kandidaten mee. Daarom zijn honderden antwoorden op die vraag. Duizelig van de keuzestress? Wij ook.

Op opwiekanikstemmen.nl kies je in vier clicks jouw kandidaat. Eentje die beter bij jou past. Zo kies je deze verkiezingen jouw kandidaat. Simpel.

## Hoe werkt opwiekanikstemmen.nl?

Je kunt kiezen uit 1579 kandidaten van 37 partijen. Je hebt maar één stem voor één kandidaat die jou moet gaan vertegenwoordigen.

Misschien heb je er al een voorkeur voor een partij, bijvoorbeeld nadat je [de Stemwijzer](https://stemwijzer.nl/) hebt ingevuld. Maar, op welke persoon wil je nou precies stemmen? Wie gaat jou vertegenwoordigen? Alweer de nummer 1 op de lijst?

Nee. Het is tijd voor een andere keuze: een andere kandidaat.

Het is tijd voor een kandidaat die beter bij jou past. Bijvoorbeeld een vrouw. Of juist een man. Iemand die in Den Bosch woont of juist in Friesland. Een jonge hond, of een wijze beslisser. Uiteindelijk gaat het om jouw voorkeur, jouw stem en dus: jouw kandidaat.

Op opwiekanikstemmen.nl selecteer je een aantal eigenschappen die jij belangrijk vindt. Daarna geven wij jou de lijst van kandidaten die het beste bij jou passen. Hopelijk helpt dit jou bij jouw keuze.

Zo kies je bij deze verkiezingen jouw kandidaat.

Start [hier](https://tweedekamer2023.opwiekanikstemmen.nl/).

## Waarom maken wij opwiekanikstemmen.nl?

Met opwiekanikstemmen.nl willen wij jou helpen met het maken van een makkelijkere en bewustere keuze voor jouw volksvertegenwoordiger. Dat doen we om drie redenen:

1. Stemmen op de juiste kandidaat, is net zo belangrijk als stemmen op de juiste partij. Je kan natuurlijk op de nummer 1 stemmen van jouw partij, maar die kandidaat past niet per se het beste bij jou. Kandidaat nummer 3, 7 of 21 op jouw stembiljet vertegenwoordigt jou misschien beter. Omdat zij of hij in dezelfde plaats woont of ook een vrouw of man is. Uiteindelijk gaat het in het stemhokje om jouw voorkeur, jouw stem en dus: jouw kandidaat.
    
2. Jouw stem wordt jouw kandidaat. Als jij bewust jouw kandidaat kiest, onthoud je die stem. Dan weet je wie je moet mailen, wanneer jij een keer een politicus nodig hebt. Bijvoorbeeld als jij en je vrienden geen huis kunnen vinden, of geen baan. Door bewust op jouw kandidaat te stemmen, laat jij jouw stem de komende vier jaar nóg beter horen in en aan de politiek.
    
3. Het is nu een sterke Tweede Kamer. Of nooit. Het is 2023. De 21ste eeuw is al dik twintig jaar op weg, en we moeten er nog tachtig. Corona zet alles op z’n kop: de zorg, economie, reizen en veel meer. Er gaan veel dingen goed in Nederland, maar er zijn ook problemen: met wonen, klimaatverandering, migratie, bestaanszekerheid en veiligheid. Opwiekanikstemmen.nl heeft geen mening. Maar jij wel. Wij helpen jou om een kandidaat te vinden die jouw mening kan vertegenwoordigen: jouw kandidaat.
    

Wat je ook doet of belangrijk vindt: [ga alsjeblieft stemmen op 22 november](https://www.rijksoverheid.nl/onderwerpen/verkiezingen/verkiezing-tweede-kamer-2021)!

## Wie maken opwiekanikstemmen.nl?

Een groepje politieke enthousiastelingen maakt deze website. Wij zijn Floris, Amrit, Lauren, Robert, Justin, Toon en Pim. Hier vind je later wat meer informatie over ons.

Wil je helpen om opwiekanikstemmen.nl beter te maken? We kunnen veel hulp gebruiken! Dus: Mail ons.

(of, [ga écht all-in](https://www.werkenvoornederland.nl/).)

## Disclosure

Wij maken opwiekanikstemmen.nl, omdat we het leuk vinden. Niemand ontvangt een vergoeding voor het werken aan deze website. Geen van de betrokkenen is verkiesbaar of actief voor een politieke partij.

Wij zijn dankbaar voor de steun, feedback en vertrouwen van onder andere Sarah (voor hulp met de privacyverklaring) en vele, vele anderen voor hun kritische feedback op de website en het idee!

## Contact

Heb je vragen, opmerkingen of complimentjes? Zo kun je ons bereiken:

- Mail ons: info@opwiekanikstemmen.nl
    
- Volg ons op Instagram: [instagram.com/opwiekanikstemmen](https://www.instagram.com/opwiekanikstemmen/)
    
- Volg ons op Linkedin: [linkedin.com/company/opwiekanikstemmen](https://linkedin.com/company/opwiekanikstemmen)

- Volg ons op X (Twitter): [twitter.com/dekandidaten](https://twitter.com/dekandidaten)
    
- Volg ons op Facebook: [facebook.com/opwiekanikstemmen](https://facebook.com/opwiekanikstemmen)