---
layout: default
---

# Privacy&shy;verklaring

Opwiekanikstemmen.nl (‘deze website, wij’) verzamelt geen persoonsgegevens. Zo beschermen we zo goed mogelijk jouw privacy en [jouw stemgeheim](https://nl.wikipedia.org/wiki/Geheime_stemming).

Met deze verklaring willen wij jou (‘de bezoeker’) graag informeren over welke gegevens er (niet) worden verzameld op deze website en welke rechten jij hebt.

## 1. Introductie

Op deze pagina kan je alle informatie vinden die belangrijk is bij het gebruik van deze website. Heb je vragen over deze privacyverklaring of de website, neem dan contact met ons op via info@opwiekanikstemmen.nl.

De privacyverklaring kan gewijzigd worden na bijvoorbeeld een wetswijziging. Als wij onze privacyverklaring aanpassen, kondigen we dit aan op onze website.

Ook zullen eerdere versies van deze privacyverklaring via de website beschikbaar worden gesteld. Dan kan jij zelf zien wat er veranderd is.

Dit is versie 0.3 van de privacyverklaring van opwiekanikstemmen.nl. Vorige versies waren:

- V0.3 - 13/10/2023 - Een paar typ- en formuleringsfouten zijn aangepast.
- V0.2 - 03/03/2021 - Een paar typ- en formuleringsfouten zijn aangepast.
- V0.1 - 03/03/2021 - De eerste versie.
    

## 2. Wie zijn wij?

Opwiekanikstemmen.nl is een website die kiezers informeert over de kandidaten voor verkiezingen.

Ons doel met deze website is simpel: mensen informeren over de kandidaten voor de Tweede Kamerverkiezingen en hen de mogelijkheid geven om de kandidaten te filteren op een aantal kenmerken (bijvoorbeeld partij, woonplaats, geslacht, kieskring).

'Wij' zijn een groep jonge politieke enthousiastelingen. Vanuit verschillende expertises (website-ontwikkeling, dataverzameling, journalistiek) en met verschillende achtergronden werken wij zonder winstoogmerk aan opwiekanikstemmen.nl. Geen van de betrokkenen is verkiesbaar of actief voor een politieke partij.

## 3. Welke gegevens verzamelen wij over jou?

Wij verzamelen geen persoonsgegevens. Wij maken geen gebruik van contactformulieren, en verlenen geen diensten die jouw persoonsgegevens verwerken.

Op dit moment hebben we geen nieuwsbrief. Je kunt ons (met je eigen mailprogramma) mailen op info@opwiekanikstemmen.nl, wel zo makkelijk.

## 4. Welke cookies plaatsen wij?

Cookies zijn kleine bestanden met data die een aanbieder van een website plaatst op een computer, telefoon, tablet, of andere apparatuur van de bezoeker. Cookies kunnen informatie opslaan over het websitebezoek of gebruik van de website door een gebruiker.

Wij gebruiken en plaatsen geen cookies.

Deze hebben we op dit moment niet nodig om de website te laten functioneren. In de toekomst kunnen we besluiten cookies toe te voegen. Dit zullen we vooraf duidelijk communiceren.

Wij streven ernaar geen persoonsgegevens te verzamelen van de gebruikers van opwiekanikstemmen.nl.

## 5. Content van derde partijen

Deze website bevat op dit moment geen 'dynamische' content van derde partijen, zoals widgets, plug-ins of embedded content. We delen jouw gegevens dus ook niet met derde partijen om deze content aan je te laten zien.

## 6. Jouw rechten

Vanwege de [Algemene Verordening Gegevensbescherming (AVG)](https://autoriteitpersoonsgegevens.nl/nl/onderwerpen/avg-europese-privacywetgeving) heb jij een aantal privacyrechten. Je hebt bijvoorbeeld het recht om jouw persoonsgegevens te verbeteren, te wissen, en te beperken. Omdat wij bij opwiekanikstemmen.nl geen persoonsgegevens verwerken, kun je deze bij ons dus ook niet verbeteren, wissen of beperken.

Wil je toch meer weten over jouw privacy rechten op basis van de AVG? Bezoek dan [de website](https://autoriteitpersoonsgegevens.nl/) van de Autoriteiten Persoonsgegevens, de onafhankelijke toezichthouder in Nederland voor de bescherming van persoonsgegevens.

## 7. Licentie en Creative Commons

De data die je kan inzien via opwiekanikstemmen.nl is beschikbaar onder een licentie: de [Naamsvermelding-NietCommercieel-GelijkDelen 4.0 Internationaal](https://creativecommons.org/licenses/by-nc-sa/4.0/deed.nl) (CC BY-NC-SA 4.0) Creative Commons licentie.
Je kan deze data dus alleen delen en bewerken, onder de vier simpele voorwaarden van Creative Commons. 

Als je deze data wilt gebruik onder andere voorwaarden dan deze voorwaarden, neem dan contact met ons op, via info@opwiekanikstemmen.nl. De data delen en bewerken onder andere voorwaarden is op geen enkele wijze toegstaan zonder expliciete schriftelijke toestemming vooraf.

## 8. Contactgegevens

Mocht je vragen, opmerking of klachten hebben over onze privacyverklaring en het (niet) gebruiken van gegevens, neem dan contact met ons op, via info@opwiekanikstemmen.nl.